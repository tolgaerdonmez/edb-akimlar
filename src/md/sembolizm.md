# Sembolizm

Sembolizmin ilkelerini, kuramını. Stephen Mallarme oluşturmuş, bildirgeyi ise Jean Moreas yayımlamıştır. Sembolizmin öncüsü ise bu akımın ortaya çıkışından önce ürünler veren Charles Boudelaire’dir.

> “Sembolizm rüya ve esrarı hayattan çıkaran pozitivizme ve tabiata, sadece dışı gören natüralizme ve parnaslara tepki olarak doğar” (Kefeli, 2012, s. 129)

> “Artık Fransa patlamaya hazır bir barut fıçısıdır. Her şeye tepki vardır. Günlük yaşama, tekdüzeliğe, fabrika, büro yaşamına, insanın kişiliğini ortadan kaldıran sanayileşme sürecine... Maddesel yaşamda bütün umutlarını yitiren bu kuşağın sığınacağı tek evren, ‘duyu ve ruhtur’ (İnal, 1981, s. 184)

Sembolizm, Romantizm gibi şiire hayali ve duyguyu taşımıştır ve Romantizm gibi özneldir.

"Sanat için sanat" anlayışını benimsemişlerdir.

Bu akımın sanatçıları dünyayı somut görüntülerle anlatmak yerine dünyanın sezgilerine yansıyan özellikleri ile anlatmışlardır, duyguların dış dünyayı olduğu gibi değil değiştirerek aktarabileceğini düşünmüşlerdir.

Sembolist şairlerin doğa görüntülerini yarı aydınlık ortamlar oluşturur: sararmış yapraklar, akşamın alacakaranlığı, durgun göller, kızıl gün batımı, ay ışıklı geceler... Bu görüntüler de net değildir.

Anlatımları sembol ve mecazlarla dolu, kapalıdır. Herkese göre farklı, değişkendirler.

> Bruntirere, her türlü sembol bir açıklamadır, der. Litre’ye göre ise bir sembol bir başka şeyin yerine kullanılan bir mecaz veya hayaldir. Albert Camus ise sembolist bir eseri anlamak kadar güç bir şey yoktur, bir sembol kullananı her zaman aşar ve ona gerçekte belirttiğine inandığından daha fazlasını söylettirir. (Karaalioğlu, 1980, s. 212)

Şiiri sözcüklerle yapılmış bir beste olarak ele almışlar ve bu yüzden şiirin müzikselliğine önem vermişlerdir.

> “Açıklıktan kaçınıp sembollü anlatımlara yer veren, müziğin belirsizliğine özenen edebiyat akımıdır” (Karaalioğlu, 1980, s. 211)

Edebiyatımızdaki ilk örneklerini Cenap Şahabettin vermiştir ancak en başarıları Ahmet Haşim'indir.
