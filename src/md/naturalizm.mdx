import { Kaynakca } from "./mdx";

# Natüralizm

Diğer akımlar gibi bir öncekine karşıt olarak ortaya çıkmamış onun aksine Realizm akımının devamı olarak oluşmuştur.

> “Fransa’da Natüralizm, daha evvel Balzac, Flaubert ve Goncourt Kardeşler’de beliren realizmin (gerçekçiliğin) daha metotlu bir şekilde devamıdır” <Kaynakca>(Safa, 2007, s. 31)</Kaynakca>

Natüralizmin ana ilkesi: "Sanat, doğanın bir kopyası olmalıdır.“

Natüralizme göre insanın her türlü duygu, düşünce ve eylemi, soyaçekim özelliklerinin ve içinde yetiştiği sosyal çevrenin etkisiyle açıklanabilir. Kişiyi yönlendiren iradesi değil, soyaçekimin özellikleri ve sosyal çevredir.

Yazar eserinde hem gözlemci hem deney yapan bir bilim adamı gibi davranır; esere öznellik katmaz, nesnel bir biçimde anlatır.

Yazalar eserleriyle birlikte bir "tez" öne sunmuşlardır.

> Darwin'in evrim teorisi Natüralizm'i etkilemiştir. “Bu teoriyi kendi materyalist felsefesi doğrultusunda yorumlayan akım, insanın ve hayatın gerçeklerini bilimin kurallarına göre tanımlamayı tercih eder ve bilimi tanrı’nın yerine koyar” <Kaynakca>(Kefeli, 2012, s. 96)</Kaynakca>

> Emile Zola "Hayata elverişli bir nesne olmadığı için azota kızan, buna karşılık hayata elverişli bir nesne olduğu için de oksijene sevgi gösteren bir kimyacı düşünebilir misiniz?", diye sorar ve Natüralist bir yazarın "suç karşısında içten davranmak, erdem karşısında alkış tutmak" ihtiyacı duymayacağını belirtir.

Sosyal gerçeklikleri yansıtırken, toplumsal olumsuzlukları ön plana çıkarmışlar ve problemli, toplum dışına itilmiş insanları ele almışlardır.

Doğal ve yalın bir dil kullanılmıştır. Kahramanlar ait oldukları sosyal statüye uygun bir dille konuşturulmuştur. Gerektiği yerde sokak diline bolca yer verilmiştir.
