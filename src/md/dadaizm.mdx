import { Kaynakca } from "./mdx";

# Dadaizm

Dadaizm kişiyi kurallardan kurtararak alışılmışın dışında bir düzene yöneltir. Sanatçıların dil, vezin, kafiye, biçim ve anlam gibi kaygıları bırakıp kelimeleri sahip oldukları anlamlar ve estetik dışına çıkarıp kullanmalarıdır. Kabul görmüş kalıplar, sistemler yıkılır kuralsız bir biçimde yeni eserler oluşturulur.

> Dadaizm öncelikle birinci dünya savaşı yıllarında ve sonrasında dönemin dengesini yitirmiş bir kuşağın, ümitsizliği isyanı ve hayatın saçmalığına olan inancının ifadesi olarak doğar” <Kaynakca>(Çetişli, 2006, s.133)</Kaynakca>

Birinci Dünya Savaşı sırasında ve savaşı izleyen yıllarda baş gösteren karışıklık ve karamsarlık, kişi ve toplum ahlâkının yozlaşması, inançların sarsılması, değer yargılarının alt üst olması; derin bir umutsuzluğa kapılan, her şeyi kuşkuyla karşılayan genç kuşağı toplumda ve sanatta alışılmış her şeyi inkâra ve yıkmaya yöneltmiştir. Kısaca 1. Dünya Savaşının yarattığı ortam gençleri normali sorgulamaya ve değiştirmeye itmiştir.

Tristan Tzara adlı genç bir şairin Larousse sözlüğünden gelişigüzel açtığı bir sayfada rastladığı "dada" kelimesinin benimsenmesiyle ortaya atılan (Şubat 1916) Dadaizm, şiddetli tepkiyle karşılanmıştır.

Dada kelimesinin kaynağı tam olarak bilinmese de Fransızca'da "oyuncak tahta at" anlamına gelmektedir.

Dadaizm mantığı tamamen bir kenara bırakmış, onun değeri olmadığını savunmuş ve Romantizm'deki durumu bir üst seviyeye çıkarmıştır. 1. Dünya Savaşı'nda yaşanan anlamsızlığı mizaha vurmuştur. Diğer edebi akımları da tiye almıştır.
