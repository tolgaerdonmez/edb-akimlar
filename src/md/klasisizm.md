# Klasisizm

16\. yüzyılın ikinci yarısında dili yabana etkilerden kurtarıp şiirin kurallarını saptamaya çalışan François de Malherbe ile başlayan Klasisizim, özellikle 17. yüzyılda gelişmiştir.

Fransa'da 17. yüzyılın ikinci yarısında feodal rejim ve kilise çatışmaları sona ermiş, mutlak monarşi güçlenmiştir. Siyasal hayatta oluşan bu düzenlilik ve kuralcılık durumu sanatta da etkisini göstermeye başlamıştır.

Klasisizm'de sanatçılar mükkemmeliyetçiliğe odaklanmış, eserlerinde üslubu ön plana çıkarmışlardır, anadillerini de bunun için en iyi şekilde kullanmaya çalışmışlardır.

> Fransa’da yaşanan din savaşlarının, iktidar belirsizliğinin yarattığı düzensizlik halkı ve aydınları bir düzen arayışına itmiştir. 1560 tarihinden itibaren on yedinci yüzyılın başına kadar, kırk yıl süreyle Fransa din savaşları yüzünden bunalımlı bir devre geçirmiş, sonunda yorgun düşmüştür. Bu bunalımlı karışık devre on yedinci yüzyılın daha başından itibaren bir düzen ve disiplin isteğini, her alandan bir disiplin isteğini peşinde sürüklemiştir. (Göker, 1982, s.7 )

<!-- Göker, C. (1982). Fransa’da edebiyat akımları. Ankara: Ankara Üniversitesi Dil Ve Tarih Coğrafya Fakültesi. -->

Klasisizm düşüncesinin temelinde akıl, sağ duyu yatar.

> "Düşünüyorum, öyleyse varım." - Descartes

> "Aklı seviniz, eserleriniz görkem ve değerini akıldan alsın." - Boileau

En mükemmel olanın eski olan olduğuna inanılmış ve konularda çoğunlukla eski Yunan ve Latin kaynaklarından alınan olaylar işlenmiştir.

Eserlerdeki karakterler belirli tipler çerçevesinde oluşturulmuş, insanların birbirinden farklı kişilik özelliği gösteren yapılarını yok saymışlardır. Fakat yine de karakterlerin ruhsal dünyasını yansıtmışlardır.

Sanatçılar eserlerine kendi duygularını katmamıştır.

Klasisizm de sanatçıların benimsedikleri ilke “sanat için sanat” tır. Amaçları sanat yapmaktır.

Türk edebiyatındaki sayılı örnekler: Şinasi'nin "Şair Evlenmesi" adlı komedisi, La Fontaine'den yaptığı çeviriler ve Ahmet Vefik Paşa'nın Moliere'den çevirileri

<!--
• Konular, eski Yunan ve Latin kaynaklarından alınmıştır.
• Sanatçılar, yapıtlarında kişiliklerini gizlemişlerdir.
• Tiyatroda üç birlik kuralına -yer, zaman ve olay birliğine- uyulmuştur.
• Türk edebiyatı Batı'ya açıldığında klasisizm dönemini tamamlamıştır. Bu nedenle edebiyatımızda klasisizmin önemli bir etkisi olmamıştır.
• Şinasi’’nin "Şair Evlenmesi"adlı komedisi, La Fontaine'den yaptığı çeviriler ve Ahmet Vefik Paşa'nın Moliere'den çevirileri, bu anlayışın ürünleri olarak sıralanabilir.
 -->
