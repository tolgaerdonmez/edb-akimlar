import { Kaynakca } from "./mdx";

# Fütürizm

Fütürizmin kurucu ve teorisyeni Tomasso Marinetti'nin 1909 yılında Figaro gazetesinde yayınlanan manifestosunda fütürizmin çok yönlü sanatsal amaç ve ilkelerini saptamıştır.

Marinetti akımın yayılması için Avrupa'nın birçok şehrinde konferanslar düzenlemiş ve akımın yüzyılı sarsan bir sanat anlayışı olması için çalışmıştır fakat akımın ömrü kısa süreli olmuştur.

> Fütürizmin doğuşu şu şekildedir. “1909 şubatında ilk defa olarak arkadaşlarım Bacconi ve Russolo ile Marinetti’yi evinde ziyaret ettik. Genç kuşağı anlamsız ve taşracılığın tutsağı olmaktan kurtarmak konusunda konuşurken, bir manifesto hazırlayıp, yaymak gereği üzerinde durduk. Ertesi günü Porta Viktoria yakınlarındaki bir kahvede buluşarak akşama kadar çağrımızın son şeklini tamamladık ve birkaç gün sonra da, yurdumuzun boş renkli göğü altında binlerce dağıtılan bu çağrı, genç sanatçıları müthiş bir elektrik boşalımına tutulmuşçasına titretti. O günden sonra fütürizmin savaşı başlamış oldu.” <Kaynakca>(aktaran Karaalioğlu 1980, s. 261)</Kaynakca>

Fütüristik şiirde temel ögeler cesaret, cüret ve isyandır.

Edebiyatın durgunluk ve uyuşukluktan arınmasını savunmuş, asıl işlenmesi gereken konuların saldırgan hareketler, kavga ve dövüş olduğunu ileri sürmüşledir. Şiirin tanınmayan ve bilinmeyen güçlere karşı saldırgan olması gerektiğini söylemişlerdir.

> “Fütüristler, geleneksel şema ve şekilleri bir yana bırakarak, modern çağın, tekniğin, makine gücünün halde sağladığı ve gelecekte sağlayacağı bolluğu, refahı, huzuru savunurlar” <Kaynakca>(Çetişli, 2006, s. 131)</Kaynakca>

Yaşadıkları yüzyılı hız ve gelişmenin en yüksek noktası olarak düşünmüşlerdir. Onlara göre zaman ve mekan artık ölüdür. Makineleşen bu yüzyıldaki makineleri ve bu hızı edebiyata aktarmışlar, hızın dünyanın yeni güzelliği olduğunu belirtmişlerdir.

Dünyanın tek sağlık ilacı savaştır; feminizm, fırsatçılık, çıkarcılık lanetlenmelidir.

Türk edebiyatında Nazım Hikmet fütürizmden etkilenmiştir. Serbest şiiri benimsemesi, kimi şiirlerinde "makineleşme isteğini” dile getirmesi ve Resimli Ay adlı dergide “Putları Yıkıyoruz” adlı yazı dizisinde geleneksel Türk şiiri ve bu şiirin ozanlarına tavır alması, ondaki fütürist etkileri açıklar.
